# -*- mode: mandoku-view; -*-
#+TITLE: 欽定熱河志
#+DATE: 2015-08-24 22:40:17.536929
#+PROPERTY: ID KR2k0035
#+PROPERTY: BASEEDITION WYG    
#+PROPERTY: JUAN 卷一百十二
<pb:KR2k0035_WYG_112-1a>¶
欽定四庫全書¶
欽定熱河志卷一百十二¶
　藝文六¶
本朝¶
　詩¶
　　㳟和¶
御製山莊燈詞八首元韻　　　　　　汪由敦¶
　　萬樹天花燦遠空燈筵例比¶
<pb:KR2k0035_WYG_112-1b>¶
　禁園中¶
　仙莊夏景過元夜大地歡聲内外同¶
　　寶幢光摇五色雲踏歌聲裏漏聲聞尋橦宛轉新¶
　　翻樣馬伎驍騰舊絶羣¶
　　夏宵山近氣㣲寒萬盞燈疑九陌㸔絶勝昨秋三¶
　　五夜桂輪氷凈露珠團¶
　　零露¶
恩濃賦蓼蕭丹霞百尺建神標人間天上渾難辨不夜¶
<pb:KR2k0035_WYG_112-2a>¶
　　城中第一宵¶
　　鈞天日聽琅璈樂良夜還燒錦帶燈拜舞遥稱無¶
　　量壽琉璃寶界集神僧¶
　　花㪚千枝驚豔𤼵光流百道絶空緣虹橋幻出通¶
　　仙跡寶字排成拱¶
御筵¶
　　巖嵐林影紛成彩絳闕琳宫慶此宵瀛海蓬山能¶
　　似否鬱蕭臺上列仙朝¶
<pb:KR2k0035_WYG_112-2b>¶
　　千枝渠盌帳前陳西域休誇百轉輪豈獨名王䝉¶
　　遠耀祥光朗照萬方人¶
　　前題　　　　　　　　　　　　王際華¶
　　玉塞宵凉碧宇空¶
　離宫景乍度天中來賔新得焉耆長¶
錫宴元宵事例同¶
　　萬綠叢中散火雲雷轟電激四山聞映波百道金¶
　　蛇掣彷彿紅旗競渡羣¶
<pb:KR2k0035_WYG_112-3a>¶
　　纔挹冰漿瑪瑙寒魚龍百戱儘教㸔忽驚火樹銀¶
　　花發映月連星并作團¶
　　喜對薫風詠蓼蕭雲霞繞幕赤城標芳園已過黄¶
　　梅雨月色燈光又此宵¶
　　綠樹隂中¶
雙鳯輦紅蕖池畔九華燈光明界即蓮花界照徹三千¶
　　現古僧¶
　　來從雁磧天西遠還結鼇山海上縁湛露三宵霑¶
<pb:KR2k0035_WYG_112-3b>¶
　　毳幕華林萬帳共芳筵¶
　　正是星橋初啟處莫教玉漏易催宵¶
龍光日日榮三接綘幘𫝊呼又早朝¶
　　花開頃刻幻俱陳燈影旋移轉玉輪忭舞西來諸¶
　　部曲從今常作太平人¶
　　前題　　　　　　　　　　　錢維城¶
　　萬樹園開朗太空放燈如在上元中覲光初接狼¶
　　㬻部應與朝正舊例同¶
<pb:KR2k0035_WYG_112-4a>¶
　　萬㸃攅星五色雲空中雷轉遠山聞鼔聲未驟紅¶
　　初結火鳯銀龍各一羣¶
　　不知明月水晶寒并對晴山火齊㸔夜氣自澄天¶
　　宇凈鏡光融徹錦輪團¶
　　初聞烟氣若燔蕭旋有霞光似建標嘉會勝情都¶
　　不减藕花香裏試燈宵¶
　　錦幄還垂五綵線蓮花合作九華燈更㸔寶樹玲¶
　　瓏墖疑有琉璃界裏僧¶
<pb:KR2k0035_WYG_112-4b>¶
　　烏滸亦登同樂苑素娥偏結蕊珠緣已過仙艾靈¶
　　絲節重預𫝊柑撤荔筵¶
　　到來玉塞招凉地猶是金吾放禁宵麗正門開千¶
　　隊入¶
　山莊仍設正衙朝¶
　　魚龍曼衍畢分陳歡洽終宵轉玉輪好語西戎全¶
　　入覲來同¶
　上國踏歌人¶
<pb:KR2k0035_WYG_112-5a>¶
　　㳟和¶
御製金蓮花元韻　　　　　　　　　汪由敦¶
　　灼爍爭㸔爛綺霞𫝊來嘉種自龍沙¶
御袍拂處風初定玉砌開時日未斜浄植寜慚君子徳¶
　　清芬故在法王家承恩撤炬休相比不是尋常設¶
　　色花¶
　　㳟和¶
御製清舒山館元韻　　　　　　　　嵩　壽¶
<pb:KR2k0035_WYG_112-5b>¶
　　登臨到處皆堪賞入夏尤於山館宜擎葢有香蓮¶
　　吐萼繁隂似織柳垂絲哢晴好鳥無心喚欲雨閑¶
　　雲作意遲靜裏天機隨領畧晚來明月入簾窺¶
　　前題　　　　　　　　　　　　陳惪華¶
　　是地炎歊從不到此中邱壑總相宜棲林鶴起驚¶
　　松籟出岫雲來帶雨絲臨水能教塵壒浄㸔山不¶
　　覺夕陽遲靜便何處煩囂著只許蟾光入夜窺¶
　　前題　　　　　　　　　　　　國　柱¶
<pb:KR2k0035_WYG_112-6a>¶
　　别館招凉當妙境三庚引興最為宜扇裁圓月氷¶
　　為骨衣製輕雲雪作絲雨氣一簾蒼蘚潤風飄半¶
　　篆翠烟遲紅塵萬斛飛難到惟有松間白鶴窺¶
　　㳟和¶
御製題大寧墖元韻　　　　　　　　汪由敦¶
　　大寧城廢名徒存賸峙孤墖臨荒原疑有梵筵開¶
　　舍衛空𫝊詞賦説梁園舍利金剛縱靈異難鎮燕¶
　　都天子氣北顧全無拊背憂南下方知翻手易踴¶
<pb:KR2k0035_WYG_112-6b>¶
　　來多寶定先知曾見潜師席卷時替戾秃當鈴自¶
　　語長江髙閣重疇咨(寧王後改/封南昌)珠簾碧瓦早沉消¶
　　宿莾烟榛影動摇耕牛牧馬歸殘壘可識昇平嵗¶
　　月遥¶
六龍東指時躋陟清曉陽烏纔展翼雲來雲去乍迷離¶
　　路隔空濠近城北亭亭可望不可登黙數飛簷叠¶
　　幾層駐馬踟蹰無片碣欲問誰建何由能龍沙卓¶
　　立幾經秋爾日忻遭¶
<pb:KR2k0035_WYG_112-7a>¶
聖藻畱廣漠野逍遥遊慿眺應銷萬古愁職貢而今此¶
　　置郵¶
　　㳟和¶
御製板升元韻　　　　　　　　　　汪由敦¶
　　巢居苦風穴苦雨象取大壯肇棟宇疆畛所限習¶
　　俗殊氊作穹廬恒聚處平沙廣漠格爾多駞馬滿¶
　　谷羊滿阿誰教架構作籬落遂闢村莊藝麥禾候¶
　　吏無呵容轉徙塞山到處營疆理或齊或晉失業¶
<pb:KR2k0035_WYG_112-7b>¶
　　民接踵栖依挈妻子一家中外樂時平舊史堪嗤¶
　　詫板升祇今烟火通隣里當日風塵擾甲兵輸幣¶
　　嵗增虧帑用馬市纔成旋請封拜甡契塔為冦資¶
　　(䝉古稱漢人為契墖葢契丹之/訛遼宋接境故以此為通稱耳)隱然敵國聲勢重¶
　　名藩内屬餘百年不逐水草事力田從獵公徒隨¶
　　弭鞬迎¶
鑾除道待行邊懷柔布徳¶
聖化宣板升更賴¶
<pb:KR2k0035_WYG_112-8a>¶
天藻𫝊¶
　　㳟和¶
御製魚石屏歌元韻　　　　　　　　汪由敦¶
　　少見多怪紛然疑偉哉造物能爾為由融而結誰¶
　　指揮異石片片羅鯤鮞頑礦乃復藏神奇宛見綠¶
　　波游泳&KR1086;出聽豈繄聞絃徽銜鈎那待投竿絲乍¶
　　疑妙繪網箋遺啖花影㺯垂柳枝或乃匠巧神工¶
　　施刻畫鬐鬛分&KR1951;移想當秋水無津涯鱗鱗潑潑¶
<pb:KR2k0035_WYG_112-8b>¶
　　時紛其曝腮跋浪凌空虛(叶/)此樂未許恵子知滄¶
　　桑何代倐若斯帶還為礪匪夷思炎飈皜日漢沫¶
　　滋大鈞飛燄陶青泥一氣所到理異宜石凝水態¶
　　層層披魚為石質息不吹麻源螺蚌有先期製屏¶
　　不藉丹青緇重以¶
天章琬琰垂酉陽博物驗在兹¶
　　㳟和¶
御製䝉古土風雜詠十二首元韻　　　錢陳羣¶
<pb:KR2k0035_WYG_112-9a>¶
　　　乳筩¶
　　孰論得髓孰得皮以莢何曾一矢遺毛孔直㕘無¶
　　漏義元霜要悟欲流時最憐初逹先知跪(羊初生/求乳必)¶
　　(跪其/母)只恐生駒未受羈候火定教通味外醍醐應¶
　　向此中移¶
　　　荒田¶
　　偶紆¶
翠蹕雲中騎來㸔黄沙雨後田試厯塞垠無棄地方知¶
<pb:KR2k0035_WYG_112-9b>¶
聖澤本同天縱横自屬東南外樹藝仍居遊牧前力作¶
　　不勞成嵗事昇平一飽故依然¶
　　　卾博¶
　　叠成齒齒復磷磷此是山川正直神便有攝儀行¶
　　過客何曾施敬路旁人由來樸魯無淫祀終古祈¶
　　求有嵗申挏乳炙牛存典禮居然風俗譜岐豳¶
　　　革囊¶
　　一笈從來抵一奴(行旅/諺語)摒擋家具此焉俱為筐不¶
<pb:KR2k0035_WYG_112-10a>¶
　　用裁江竹盛飥何妨當飯盂利涉亂流傳古法考工¶
　　紉製陋諸儒蕭然囊槖隨行李自笑真成濩落軀¶
　　　柴車¶
　　聞説紫芝乘此隱而今遺法塞垣多(元徳秀罷官/後嘗乘柴車)¶
　　(徃來陸/渾山中)不巾不輻偏行遠非櫓非篙亦渡河載月¶
　　吚鴉同小艇拖泥穏便比輕駝曾叨扈從¶
　陪車後沙路相逢一簇過¶
　　　骨占¶
<pb:KR2k0035_WYG_112-10b>¶
　　神占即可號神羊火象於焉義取掦灼炙既從呈¶
　　坼兆仔肩如響定禨祥繁昌早驗明年牧近止能¶
　　知遠戍郎魚亦問晴鷄問卜乾坤至奥豈終藏¶
　　　馬竿¶
　　孑孑緌緌及腹繩駃騠未許縱驍騰若非竿勢先¶
　　馴致那得鞭絲便奏能罷釣任公時拂水脱族蘇¶
　　相偶踰陵盡驅天馬來¶
　天廐絶技材官庶足稱¶
<pb:KR2k0035_WYG_112-11a>¶
　　　兒版¶
　　乳花啼笑劇堪憐韋紉雙縧貼兩肩不用歌詞𫝊¶
　　靧靣豈因束縛礙呑拳牌頭籍免添丁税臂上絲¶
　　穿長命錢更指熊祥牀寢地壁間弧矢正髙懸¶
　　　灰簡¶
　　布白編韋可代言結繩而後此苞元新陳遞嬗人¶
　　稱便開闔虛中道可存春蚓秋蛇無定跡剡藤魚¶
　　子不分門學書紙費成徒語執簡應同𫝊笏論¶
<pb:KR2k0035_WYG_112-11b>¶
　　　竹筆¶
　　如錐蘸墨便能揮老健中書未放歸豈假象犀稱¶
　　玉笋敢邀湯沐著紅衣(苕霅間製筆有/名大紅袍者)透來紙背¶
　　方知是認去毫端只恐非倘得¶
幾餘親一試行間鸞鳯會同飛¶
　　　口琴¶
　　獨絃琴是口中吹匠氏偏工以冶為老眼㸔來真¶
　　似鑷春葱撥去恰成絲聲廻合節筝應讓舌轉如¶
<pb:KR2k0035_WYG_112-12a>¶
　　流鶯未知¶
　行殿薫風𫝊解愠雷門布鼔笑閼氏¶
　　　轉經¶
　　磨兠妙義自無文佛力風行衆所欣清浄輪迴原¶
　　自在波羅宻諦本難聞萬縁旋轉空王國一手扶¶
　　摇大地垠象教由來能䕶國焚修莫説誦持勤¶
　　㳟和¶
御製出古北口元韻　　　　　　　　嵇　璜¶
<pb:KR2k0035_WYG_112-12b>¶
　　一峯畱斡控羣山古塞蠮螉是北闗秋嶺風迴雲¶
　　氣合邊牆雨潰土花殷來庭遠服通軺𫝊迎¶
輦歡聲動市闤底事長城誇設險八荒已在戸庭間¶
　　前題　　　　　　　　　　　　夢　麟¶
　　馬足輕塵馬首山翠㣲堆裏逹嚴闗雁沙風掃連¶
　　雲白綺樹林髙帶雨殷烟静丹梯閒畫角天開碧¶
　　嶂見通闤¶
聖朝不用丸泥塞萬里伊犁指顧間¶
<pb:KR2k0035_WYG_112-13a>¶
　　㳟和¶
御製烏沙爾器元韻　　　　　　　　汪由敦¶
　　丹㽔不逐塞榆飄火齊星攅壓翠翹若向西京論¶
　　賦手君遷平仲是同寮¶
　　荅遝何曾到上林龍沙秋色曉森森故知遠軼嵇¶
　　含狀果譜新添有¶
睿吟¶
　　靈砂㸃就神丹轉靺鞈奩開寶氣豪應笑朱方數¶
<pb:KR2k0035_WYG_112-13b>¶
　　紅豆漫勞西域問蒲桃¶
　　前題　　　　　　　　　　　　　劉　綸¶
　　好鳥榆闗啄蕋飄離離星影綴雲翹相於合有北¶
　　天竺妙鬘華纓結浄寮¶
　上蘭仙種擅珠林甆斗分叢䕶碧森五雅釋箋都可廢¶
　　品題¶
乙夜入清吟¶
　　赬虬探頷由來幻火齊傾柈詎足豪到眼吳儂慚¶
<pb:KR2k0035_WYG_112-14a>¶
　　物色料量郁李比含桃¶
　　前題　　　　　　　　　　　　觀　保¶
　　芳樷疑有暗香飄朱顆圓匀壓翠翹道是珊瑚生¶
　　貝闕何時移得傍山寮¶
　　託根榆塞自成林材可為弓老幹森旖旎詎隨凡¶
　　草木應將紅豆入新吟¶
　　丹砂色綻堪同豔火齊光懸足並豪最是巗疆多¶
　　異種引來山鳥誤含桃¶
<pb:KR2k0035_WYG_112-14b>¶
　　恭和¶
御製常山峪行宫疊舊作元韻　　　　汪由敦¶
　雲軒青嶂外霞磴纈林前¶
大獮方行令□勲為定邊遵塗屇¶
　靈囿頓宿撫文筵迴憶初臨日俄經十五年(製舊御/    韻)¶
　　(作於辛酉是年初㳟和幸木/蘭臣叨與扈從曾    元韻)烟嵐猶滃蔚風日更¶
　　清妍八景¶
披吟處(御行宫有詩/  製八景)新松正及肩¶
<pb:KR2k0035_WYG_112-15a>¶
　　前題　　　　　　　　　　　　董邦逹¶
睿略馳方遠¶
宸遊跡憶前¶
　行宫重¶
駐蹕諸將近收邊秋色迎¶
鑾輅山光拱¶
御筵慿軒增勝槩觀稼樂豐年¶
舊墨龍蛇勁¶
<pb:KR2k0035_WYG_112-15b>¶
新題藻采妍計程山館邇蕃部集駢肩¶
　　㳟和¶
御製熱河啟蹕幸木蘭之作元韻　　　汪由敦¶
　　乘時肄武舊章循白露初過呦鹿甡峰指玲瓏林¶
　　&KR0772;窱雲垂糺縵曉輪囷疇咨封事郵函速志喜¶
宸萹㸃筆頻那待周阹誇遠服¶
天威早懾大宛人¶
　　前題　　　　　　　　　　　　劉　綸¶
<pb:KR2k0035_WYG_112-16a>¶
　　灤河繞塞首塗循雉介風高聽鹿甡迎勒草香聞¶
　　晻藹展圍山勢㸔盤囷大宛選騎調良並穆納¶
旋轅送喜頻兩嵗陪¶
　筵許三接奉琛還待後來人(時聞哈薩克陪臣/將次入    覲)¶
　　㳟和¶
御製出古北口詠古元韻　　　　　　　汪由敦¶
　　北門雄鎻鑰設險有嚴闗一綫通戎索千重矗塞¶
　　山雉樓空曲上鳥道翠微間徃昔藩籬重防秋士¶
<pb:KR2k0035_WYG_112-16b>¶
　　馬難時清邊備逺民晏古風還羽騎駸駸度雲峰相¶
　　對閒¶
　　前題　　　　　　　　　　　　　紀　昀¶
翠輦臨邊塞檀州有故闗南來通一綫北顧見羣山連¶
　　弩思前代偏槍近此間飛猱行尚怯高鳥度應艱¶
　　蘇轍題詩出王曾奉使還何如¶
　今一統秋曉戍樓閒¶
　　㳟和¶
<pb:KR2k0035_WYG_112-17a>¶
御製至避暑山莊即事元韻　　　　　裘曰修¶
　山莊到處秋如畫勝日來時境是仙壯士扈行¶
親校射名王入覲嵗開筵¶
謀深帷幄皆長算吟到禽魚有夙縁此地只如房闥内¶
　　年年¶
清蹕與周旋¶
　　前題　　　　　　　　　　　　錢大昕¶
　　到處林亭宜入畫望來巗壑宛疑仙澄泓水展空¶
<pb:KR2k0035_WYG_112-17b>¶
　　明鏡峭蒨山當翰墨筵滿眼禽魚皆至樂會心草¶
　　木有真緣昇平中外承¶
嘉讌好待秋深¶
羽葆旋¶
　　㳟和¶
御製熱河啟蹕之作元韻　　　　　　裘曰修¶
　　小駐還當啟¶
蹕時曈曈初日照通逵人言白草黄沙地身到青山綠¶
<pb:KR2k0035_WYG_112-18a>¶
　　水涯八月田功觀晩穫三秋花事賞芳蕤塞垣未¶
　　覺西風冷閏嵗應知節稍遲¶
　　前題　　　　　　　　　　　　紀　昀¶
　　武列河頭雁過時勾陳羽衛啟通逵紅飄霜葉楓¶
　　千樹綠繞寒澌水一涯蹀躞花驄隨¶
日馭玲瓏芝葢㪚雲蕤如聞蕃落諸渠長會獵梁鄒到¶
　　恐遲¶
　　㳟和¶
<pb:KR2k0035_WYG_112-18b>¶
御製雨獵元韻　　　　　　　　　　劉統勲¶
　　獵以肄武𫝊有哉中權直冐秋霖來掦威制勝在¶
　　弧矢非弩非網非繇媒軍聲已動不遽止轟雷激¶
　　電難比擬膠霑弦濕中轉奇白羽落處蒼鹿起沾¶
　　濡無愁得雋喜氣挾風霆運臂指乃知¶
聖意戒遲回弛者難張張易弛朂哉勇决重戎行蠡測¶
　　管窺見如此¶
　　前題　　　　　　　　　　　　裘曰修¶
<pb:KR2k0035_WYG_112-19a>¶
　　長林豐草何遼哉平時獵騎不敢來奔狐擾鹿叢¶
　　虎跡館熊窟兔驕雉媒¶
大獮乘秋行至止鵞鸛魚麗安足擬左縈右拂射疊雙¶
　　毛驚角駭圍中起挽水天河真兆喜雨脚垂垂近¶
　　堪指弦鳴彌覺㸃聲麤弓勁不愁膠力弛須知師¶
　　律寓行圍號令如山今見此¶
　　㳟和¶
御製行圍即事元韻　　　　　　　　汪由敦¶
<pb:KR2k0035_WYG_112-19b>¶
　　半嶺霜風颯颯來萬山高處絶纎埃欲齊衆志羅¶
　　千騎應識天生用五材白㲲乍迎朝日上黄旗高¶
　　捲朔雲開¶
據鞍批荅軍郵速那待飛書趣(入/聲)召枚¶
　　馬騰弓勁稱行秋極目穹窿遠勢遒猛虎伏崖林¶
　　霧暗驚禽躍澗日光浮細尋伊遜河流曲遥辯長¶
　　城古蹟畱即景¶
拈吟待圍合飛箋曾不費冥搜¶
<pb:KR2k0035_WYG_112-20a>¶
　　屬櫜列纛力恢張險越厜㕒躪紀堂潮海沇溶迴¶
　　地軸風雲翕集揭乾綱繩聯碁布行無跡環合規¶
　　圍制有常肄武正勤¶
籌遠略大風歌就興飛掦¶
　　前題　　　　　　　　　　　　劉統勲¶
　　紫氣黄雲匝地來寒山影裏動纎埃平添西極追¶
　　風足饒有東丹射鹿材賦就長楊難自炫營連細¶
　　栁不輕開蕭蕭静聽鳴鞭響我士無譁底用枚¶
<pb:KR2k0035_WYG_112-20b>¶
　　縈回玉勒¶
詠新秋馬上¶
萹章韻更遒黄葉試茶新火活蒼鷹趂兔片雲浮凸凹¶
　　巗壑如常履窈窕林泉為少畱何物擇人行舐掌¶
　　佽飛矛利¶
勅重搜¶
　　蕃部旌旄左右張躬桓先已會明堂行行隊似星¶
　　分野井井條如網在綱箭殪天狼隨指嗾芝啣銀¶
<pb:KR2k0035_WYG_112-21a>¶
　　　鹿見尋常便從羽獵圖¶
　　王會吉日車攻漫頌揚¶
　　　前題　　　　　　　　　　　　裘曰修¶
　　仗外圍嚴斷徃來萬蹄蹴踏不生埃黄衫煜煜文昌¶
　　　將翠羽翹翹武庫材耳後鴟鳴飛箭過懷中月滿¶
　　　引弓開詞臣屬目¶
　　旌門下欵段追隨揖馬枚¶
　　　樹樹金鳯葉葉秋饑鷹直下力初遒雲排兩翼呼¶
<pb:KR2k0035_WYG_112-21b>¶
　　　聲合日麗中權¶
　御氣浮馳道¶
　龍旗遥掩冉㸔城¶
鸞輅小遲畱賡吟毎捧¶
　瑶牋出獨愧枯腸韻苦搜¶
　　　絡海包山大翕張¶
　神機猶是運朝堂華夷共戴環¶
　辰極文武兼資揭¶
<pb:KR2k0035_WYG_112-22a>¶
帝綱眼底風雲生咫尺草間狐兔只尋常即㸔一矢天¶
　　狼殪凱奏西來喜氣掦¶
　　前題　　　　　　　　　　　　錢大昕¶
　　森嚴羽仗自¶
天來雨霽重嵐掃碧埃控鶴三千神策士飛龍十二上¶
　　襄材令懸旌斾和門合陣布風雲大幕開講武六¶
　　軍皆整肅不煩司馬戒銜枚¶
　　野濶天髙九日秋伊松河上塞風遒¶
<pb:KR2k0035_WYG_112-22b>¶
　玉鞭乍到輕烟拂¶
　紫幄初開瑞靄浮雲入望中皆澹蕩山當佳處暫停¶
　　留廣成欲進詞臣頌詰屈空慙短韻搜¶
　　彌山絡野勢分張變化神機自¶
廟堂蕃部傾心瞻¶
　法仗降王泥首懾¶
天綱握奇齊列龍蛇陳懷¶
徳遥迎日月常頻見玉門西奏㨗欃槍掃盡¶
<pb:KR2k0035_WYG_112-23a>¶
　國威掦¶
　　前題　　　　　　　　　　　　紀　昀¶
　　長林豐草射生來石逕清無半㸃埃冀馬於今皆¶
　　逸足燕犀自古是良材行分鵞鸛雙旌動氣逐風¶
　　雲萬里開¶
聖主臨邊軍令肅無譁不用更銜枚¶
　　獵獵風聲大漠秋高原塞馬力初遒旌旗影帶寒¶
　　雲捲組練光含曉日浮霜隼盤空爭搏擊天狼避¶
<pb:KR2k0035_WYG_112-23b>¶
　　箭敢遲畱巾黄奮欲摧彫虎荷㦸深嚴更一搜¶
　　雲罕天弧嵗嵗張儒生何用戒垂堂諸蕃震疊星¶
　　從斗七萃森嚴網在綱蹴踏崑崙猶奮迅鞭笞頡¶
　　利只尋常銘勲尚薄岐陽鼔遮莫區區侈馬揚¶
　　㳟和¶
御製山村元韻　　　　　　　　　　汪由敦¶
　　塞外常苦寒種禾取其早地瘠既遲發雨稀復易¶
　　槁行行傍山村結穂實堅好彌望但黄茂攬之粒¶
<pb:KR2k0035_WYG_112-24a>¶
　　俱飽婦孺各恬熙鷄豚亦馴擾¶
宸遊信多樂勝賞滿馳道¶
　　前題　　　　　　　　　　　　　董邦逹¶
　　八月納禾稼塞外西城早山田黄盡匀熟異科上¶
　　槁穈芑種自嘉結粒堅且好遠邊成樂土八口終¶
　　年飽婦子皆優游鷄犬不相擾得此功誰歸蕩平頌¶
王道¶
　　㳟和¶
<pb:KR2k0035_WYG_112-24b>¶
御製谷中元韻　　　　　　　　　　　汪由敦¶
　　谷裏人家成小聚火耕嵗乆地迴涼曲依巗壑搘¶
　　為屋平碾坡坨掃作埸經嵗吏呼曾不到中田婦¶
　　饁亦相莊從¶
遊恍見康衢象民氣知無莠種妨¶
　　㳟和¶
御製入崖口元韻　　　　　　　　　　觀　保¶
　　區脱天開屹兩崖到來眼底得清佳疊屏山訝駞¶
<pb:KR2k0035_WYG_112-25a>¶
　　峯似度嶺人㸔蟻垤皆嵐氣毎於雲氣合松聲時¶
　　與水聲諧¶
習勞不為游觀樂好景偏如竚¶
睿懷¶
　　㳟和¶
御製氊廬元韻　　　　　　　　　　汪由敦¶
　　白㲲剪裁潔文筠插架平自然成廣厦寕用侈雕¶
　　甍霜隔簾衣重香凝¶
<pb:KR2k0035_WYG_112-25b>¶
黼座清由來陶復製存古見¶
深情¶
　　㳟和¶
御製題小金山元韻　　　　　　　　蔣　溥¶
　　中央小朶即飛閭絶頂蓮花建紫廬秋水似雲圍¶
　　曲檻孤峯如畫映方諸綺明練静滄江遠樹隱樓¶
　　開碧澗虚¶
睿思不殊浮玉勝勝於浮玉轉清疎¶
<pb:KR2k0035_WYG_112-26a>¶
　　㳟和¶
御製清舒山館元韻　　　　　　　　蔣　溥¶
　　鶴捧爐香燕拂書清秋山館日長舒結為塵外烟¶
　　霞窟移就村間水竹居林靄乍霏朝旭潤茶聲輕¶
　　颺午風徐惜隂檢㸃禽魚樂詩地分明¶
筆力餘¶
　　㳟和¶
御製塞山元韻　　　　　　　　　　劉　綸¶
<pb:KR2k0035_WYG_112-26b>¶
　　穆納嵐光繪嫩涼餘歊浄滌快褰裳磧中野水穿¶
　　沙響¶
　莊畔髙禾出屋長夜拭玉蟾遲遠榭晴摩霜隼趂平¶
　　岡木蘭萬頃如香海崖口懸知葉未黄¶
　　前題　　　　　　　　　　　　觀　保¶
　　塞外山多氣早凉如花紅葉已裳裳雲開諸嶺駝¶
　　峯出雨洗寥空鳥道長榆栁數家依曲澗牛羊千¶
　　隊散平岡秋光到處邀¶
<pb:KR2k0035_WYG_112-27a>¶
宸豫况是陂陀稼已黄¶
　　㳟和¶
御製含粹齋元韻　　　　　　　　　劉　綸¶
　　一區架構有餘清納納虚檐出厂平與顥氣俱非¶
　　假象得天倪露是含精太元著草亭空峙秋水成¶
　　萹檻漫横會取¶
名齋真義蘊兼含孔思復周情¶
　　前題　　　　　　　　　　　　張泰開¶
<pb:KR2k0035_WYG_112-27b>¶
　　窈窕山齋萬象清朝嵐夕翠與檐平試㸔飛躍天¶
　　機活便識行生道體精石落沙明秋水净雲歸岫¶
　　複夕陽横¶
天題妙括羲經義俯仰髙深契¶
睿情¶
　　㳟和¶
御製駐行營元韻　　　　　　　　　劉統勲¶
　　興桓之北松漠南肅肅勾陳羽衛駐疊嶂遥連紫¶
<pb:KR2k0035_WYG_112-28a>¶
　　　塞垠行程却指紅雲路崔嵬¶
　　帳殿臨髙原丹林翠壑天然趣大海蕩蕩水所歸諸¶
　　　蕃來似百川赴馬牛恒以山谷量酮乳時論斛石¶
　　　酤燒當無弋肩摩從駭愕中華強且富昆彌動色¶
　　　相顧盼贊普𫝊言互告諭此間氣象真堂堂絶漠¶
　　　威行良有故軍容嚴整神融怡疆域式廓¶
帝命貽欲將¶
　　王會入畫圖豈但石鼓陳歌詩葢地之圗驂白鹿聞¶
<pb:KR2k0035_WYG_112-28b>¶
　　　風而至其奚疑¶
　聲靈震疊邁䆳古大哉玉檢明堂基¶
　　　前題　　　　　　　　　　　　劉　綸¶
　　　一重兩重碧嶂開千騎萬騎¶
　　黄城駐星廬匼匝翊¶
　　帷宫髙下風竿辯蹊路行行設枑更通橋秋原延矚¶
　　　無邊趣司盟舊部馳𫝊來屬吏新藩踐更赴根移¶
　　　苜蓿抽嫩芻種獻蒲桃壓清酤佳名沃壤多巴顔¶
<pb:KR2k0035_WYG_112-29a>¶
　　　徳産從知饒羙富扈圍西旅競懽呼义手脱㡌難¶
　　　言諭金牙瀚海㘴日嗤甫草上蘭空掌故¶
　　時畋悉率¶
　皇情怡允文允武¶
家法貽鋪叙不數陳倉碣典則寧誇勅勒詩¶
　膚功已奏繕軍實登三咸五夫何疑¶
　　和門珥筆請為紀時萬時億恢¶
　鴻基¶
<pb:KR2k0035_WYG_112-29b>¶
　　　㳟和¶
　御製九日元韻　　　　　　　　　　劉統勲¶
　　　黄花開放趂秋陽¶
　　黼幄平臨射雉埸侍從欲陳豳蜡羙蕃渠新識糗梁¶
　　　香紫萸盞泛爭承露白雁聲多欲落霜更喜寒山¶
　　　都似畫登高一望翠低昻¶
　　　㳟和¶
　御製出崖口元韻　　　　　　　　　劉統勲¶
<pb:KR2k0035_WYG_112-30a>¶
　　講武連旬舉大蒐¶
六飛親涉道途修已陳虎旅行松漠競擁¶
龍旗渡索頭(伊遜河即水經/注之索頭水)此地諸蕃爭送¶
輦古來長塹笑防秋躬桓濟濟陪¶
嘉宴取次金罇湛露稠¶
　　前題　　　　　　　　　　　　劉　綸¶
　　磨崖大字紀¶
親蒐旋軫渾忘路阻修翠嶂雙排開石骨朱闌一折界¶
<pb:KR2k0035_WYG_112-30b>¶
　　雲頭迴瞻雁砦鴻天晩直指烟村水市秋此際¶
觀風知倍喜坻京比似去時稠¶
　　前題　　　　　　　　　　　　董邦逹¶
　　寶鞈彫弧罷講蒐¶
六龍迴蹕引途修千行灌木縈旗首一路仙雲簇馬頭¶
　　攬轡共知循舊徑㸔山又是近深秋鵷行扈從重¶
　　經過回望林巒萬疊稠¶
　　㳟和¶
<pb:KR2k0035_WYG_112-31a>¶
　御製萬樹園賜布魯特觀烟火元韻　　劉統勲¶
　　　列溪秋水夜盈盈月色燈光倍有情萬里㫋裘聯¶
　　　隊入千枝火樹照人明直將玉燭通銀漢㘴覺琉¶
　　　璃湧化城料得𫝊言徧西域聞風爭拜䕶羌營¶
　　　前題　　　　　　　　　　　　劉　綸¶
　　　交光燈月一時盈敷㘴擎觴共洽情舞入魚龍隨¶
　　　隱現篆成蟲鳥更分明騰聲合到無雷國散彩疑¶
　　　遊不夜城使者來從星宿海底教瞠目屢怔營¶
<pb:KR2k0035_WYG_112-31b>¶
　　　㳟和¶
　御製塞田元韻　　　　　　　　　　蔣　溥¶
　　　阪田競髙低迤邐接塞外入夏土&KR0890;乾播種尚有¶
　　　待宵旰勞¶
　聖心甘澤還立沛良苗何油油陂塘互縈帶慮歉轉獲¶
　　　穰三農慶應最碧溪水潺湲未為秋稼害明昭¶
帝所貽穎栗民斯頼塞天霜氣遲自卜收穫倍想見築埸¶
　　　時萬井農情快¶
<pb:KR2k0035_WYG_112-32a>¶
　　㳟和¶
御製峽琴軒元韻　　　　　　　　　　于敏中¶
　　軒前動操衆山皆攫醳無心韻自諧悟徹匣中兼¶
　　指上聽從挂壁復横階𫝊聲谷遞清和奏入律風¶
　　調¶
解阜懷¶
相賞更餘真意在天然松石軫徽排¶
　　㳟和¶
<pb:KR2k0035_WYG_112-32b>¶
御製滄浪嶼元韻　　　　　　　　　　于敏中¶
　　芳嶼臨清流秀色在階砌動影冲融間倒侵翠微¶
　　翠迴風澹漪瀾觸景紛妙詣歌從孺子聆亭仿詩¶
　　人置¶
淵懷湛然澄一理涵萬事¶
　　㳟和¶
御製登四靣雲山亭子作歌元韻　　　　于敏中¶
　　四山環合雲深處繚白縈青泊然遇笠亭螺徑凌嶕¶
<pb:KR2k0035_WYG_112-33a>¶
　　嶢¶
吟朗煙霄若神助層雲盪胸西復東卑之列岫羅牕中¶
　　逸情遠出陶謝上活色恍與倪黄逢¶
　閬風嶈嶈俯塵世聚米周知八鴻事居髙視遠覼縷¶
　　呈臚列川原可數計秋山明嫿秋日懸黄雲鋪隴¶
　　覘豐年腰䥥行刈霜信前擔歸囷鹿人頳肩¶
　　㳟和¶
御製射元韻　　　　　　　　　　　蔣　溥¶
<pb:KR2k0035_WYG_112-33b>¶
　　節應騶虞樂備官¶
九重神藝許齊㸔良遊詎數華林射¶
至徳真同矍相觀彀滿雕弧風力勁堋開豹的月光團¶
　　共知¶
聖武超前古朱鷺聲𫝊萬象歡¶
　　前題　　　　　　　　　　　　劉　綸¶
　　簽名¶
　行殿引材官¶
<pb:KR2k0035_WYG_112-34a>¶
　御射先容列侍㸔法¶
祖天弓¶
神所授序賢臣鵠徳為觀骹飛簉羽穿長埒的暈聯珠破¶
　　　小團按部蕃王能入彀¶
　賜衣鞠&KR0957;奉¶
　宸歡¶
　　　㳟和¶
　御製瀑源元韻　　　　　　　　　　劉統勲¶
<pb:KR2k0035_WYG_112-34b>¶
　　　靈源通地&KR0890;懸瀑穿天孔曲徑落㟏岈危磴圍穹¶
　　　嵸雨晴沫濺𥚑秋入雲飛隴披榛若搴幃刈蔓¶
　　　如開籠魚逰力上溯鳥過影倒覂崕張一𣲖垂峽¶
　　　隘千條攏空手照皛皛顥氣浮滃滃資深詎待濬¶
　　　奔凑知難壅此中澒洞含其下波濤洶皓魄滿欲¶
　　　流素奩寒不動象為石甕注周作嶽蓮聳根極四¶
　　　溟會鑿謝五丁勇萬古玉膏流半夜神光湧¶
　　　前題　　　　　　　　　　　　于敏中¶
<pb:KR2k0035_WYG_112-35a>¶
　　懸洪瀉曾青噴薄冺罅孔萌柢坱無垠天瓢㪺穹¶
　　嵸權輿導江沱濫觴溯岷隴織路奥復峭潜㕎翳¶
　　若籠近[瓜*見]䟽窐寥霅然始發覂㳫訝湯釡沸漉詫¶
　　竹篘攏綫澑巗脚穿匹練雲根滃游潗既以泄黝¶
　　鯈不得壅驥渴欻驫䮅雷輥殷訇洶突窔盪相摩¶
　　緘紐静即動毖惟蹇滻欱激或崷崪聳氣毋所胚¶
　　凝抝勢如養勇¶
天倪闢鴻濛言泉萬𣲖湧¶
<pb:KR2k0035_WYG_112-35b>¶
　¶
　¶
　¶
　¶
　¶
　¶
　¶
欽定熱河志卷一百十二¶
